#Crea el teu projecte (II)

Amb totes les apps que hem dissenyat fins ara, es tractarà de crear el vostre projecte. És important que seguiu els passos de manera ordenada i que us fixeu amb les entregues de cada part, perquè així no us despistareu i organitzareu millor la vostra feina.

##1. Què farà el vostre projecte?

El projecte que creareu serà una **app per anar a comprar al supermercat**. Resumint, l'app ha de servir per escriure i emmagatzemar una llista de la compra, buscar un supermercat en el mapa i guiar-nos des d'on som fins al supermercat desitjat.

##2. Aspectes tècnics

Per tal que puguem utilitzar la app d'una manera pràctica, llistem aquí un seguit de components imprescindibles que la vostra app haurà de contenir:

###Disseny dels components
1. **Pantalla 1**
    * Camp de text per entrar els articles que vulgueu comprar al supermercat
    * Botó per a enviar cada ítem de la llista que escriviu
    * Etiqueta per a mostrar per pantalla la llista de productes que heu anat introduïnt
    * Botó per a esborrar la llista de la compra un cop ja no la necessiteu

2. **Pantalla 2**
    * Camp de text per entrar el nom del supermercat on volem anar a comprar
    * Botó per a enviar el nom del supermercat
    * Visor web per a mostrar el mapa on es localitza el supermercat
    * Botó 'nostra el camí' perquè em mostri el camí cap a la destinació desitjada
    * Botó per a netejar el nom del supermercat un cop ja no el necessiteu

3. **Pantalla 3**
    * Visor web per a mostrar el mapa amb el camí cap a la destinació desitjada

4. **Elements ocults**
    * Sensor d'ubicació
    * TinyDB


###Indicacions per a la programació dels blocs

1. Els articles que entreu al camp de text s'han d'emmagatzemmar dins d'una llista. Consulteu aquest [enllaç](http://www.appinventor.org/content/videosAI1/intermediate/noteTaker) per veure com es fan les llistes dinàmiques d'aquest tipus.
2. Penseu d'emmagatzemar la llista a la memòria del telèfon utilitzant el component TinyDB, del qual vam parlar a la [pràctica 8](https://github.com/mdosil/AppInventor/blob/master/OnesElMeuCotxe_8_cat.md). Això serà útil perquè quan apagueu l'app podreu recuperar el text de la llista.
3. Per a mostrar les indicacions cap al supermercat, també podeu guiar-vos per a la pràctica anteriorment mencionada.
4. Per a veure com crear una app amb vàries pantalles, podeu consultar aquest [enllaç](http://www.appinventor.org/content/howDoYou/screens/swap).


##3. Publicació i presentació del joc. Aspectes formals

Llegiu bé els aspectes següents perquè els tindrem en compte a l'hora d'avaluar la app

1. El projecte el podeu fer de manera **individual o per parelles**
2. Es comprovarà que el projecte **contingui tots els elements** que us especificarem més endavant
3. Es tindrà en compte el **disseny gràfic** de la app
4. El **nom** triat per a la vostra app
5. En el moment d'entregar l'app, aquesta **necessàriament ha de funcionar**
6. L'app s'haurà de publicar en un [google sites](http://sites.google.com). Apart dels elements habituals d'una app (captura de pantalla, blocs de codi, QR per descarregar l'app i enllaços als documents *.aia* i *.apk*) caldrà que a la web hi afegiu:
    * Logo de la app i/o altres elements de publicitat/merxandatge que vulgueu: cartell, anunci, espot publicitari
    * Possibles millores que s'hi puguin incorporar
7. Durant la presentació de la app als companys de classe, haureu de tocar els aspectes següents:
    * Sites on es presenta la vostra app
    * Disseny gràfic de la vostra app
    * Blocs de codi programats
    * Simulació i test in situ de l'app
    * Possibles millores que s'hi puguin incormporar
    * Logo i merxandatge


##4. Temporalització. Entregues i terminis

* **Sessió 1:** Disseny i esquematització de la vostra app
* **Sessions 2-7:** Programació de la app
* **Sessions 8-9:** Preparació del google sites i de la presentació oral
* **Sessions 10-11:** Presentació oral de les apps als companys
